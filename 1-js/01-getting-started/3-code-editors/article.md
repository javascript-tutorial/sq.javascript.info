# Editoret e kodit

Një editor kodi është vendi ku programuesit shpenzojnë më shumicën e kohës së tyre.

Ka dy lloje kryesore të editoreve te kodit: IDE-të dhe editoret e lehtë. Shumë njerëz përdorin një mjet nga secili lloj.

## IDE

Termi [IDE](https://en.wikipedia.org/wiki/Integrated_development_environment) (Integrated Development Environment) i referohet një editori të fuqishëm me shumë karakteristika që zakonisht operon në një "projekt të tërë". Siç sugjeron edhe emri, nuk është thjesht një editor, por një "ambient zhvillimi" i plotë."

Një IDE ngarkon projektin (që mund të përmbaj shume dosje), lejon navigimin midis dosjeve, ofron automatizim të plotësimit të kodit bazuar në gjithë projektin (jo vetëm në dosjen e hapur), dhe integron me një sistem menaxhimi (like [git](https://git-scm.com/)), një ambient testimi dhe elemente të tjera në nivelin e projektit.

Nëse ende nuk keni zgjedhur një IDE, konsideroni këto opsione:

- [Visual Studio Code](https://code.visualstudio.com/) (cross-platform, falas).
- [WebStorm](http://www.jetbrains.com/webstorm/) (cross-platform, me pagese).

Për Windows, gjithashtu ekziston "Visual Studio", pa u ngatërruar me "Visual Studio Code". "Visual Studio" është një editor me pagesë dhe shumë i fuqishëm, i përshtatshëm për platformën .NET. Është gjithashtu i mirë për JavaScript. Ekziston gjithashtu një version falas [Visual Studio Community](https://www.visualstudio.com/vs/community/).

Shumë IDE janë me pagesë, por kanë një periudhë perdorimi falas. Kostoja e tyre është zakonisht e parëndësishme në krahasim me pagën e një zhvilluesi të kualifikuar, prandaj zgjidhni atë që ju përshtatet më së miri.

## Editoret e lehte

"Editoret e lehte" nuk janë aq të fuqishëm sa IDE-të, por ata janë të shpejtë, elegante dhe të thjeshtë.

Kryesisht përdoren për të hapur dhe edituar një dosje menjëherë.

Diferenca kryesore mes një "editori të lehtë" dhe një "IDE" është se një IDE vepron në nivelin e projektit, kështu që ngarkon shumë më shumë të dhëna në fillim, analizon strukturën e projektit sipas nevojës etj. Një editor i lehtë është shumë më i shpejtë nëse kemi nevojë vetëm për një dosje.

Në praktikë, editorët e lehtë mund të kenë shumë plugin duke përfshirë analizues sintakse në nivelin e direktorisë dhe plotësues automatikë, kështu që nuk ka kufi të prerë mes një editori të lehtë dhe një IDE.

Opsionet në vijim meritojnë vëmendjen tuaj:

- [Atom](https://atom.io/) (cross-platform, falas).
- [Visual Studio Code](https://code.visualstudio.com/) (cross-platform, falas).
- [Sublime Text](http://www.sublimetext.com) (cross-platform, me pagese).
- [Notepad++](https://notepad-plus-plus.org/) (Windows, falas).
- [Vim](http://www.vim.org/) dhe [Emacs](https://www.gnu.org/software/emacs/) janë gjithashtu të shkëlqyeshëm nëse dini si t'i përdorni.

## Le të mos diskutojmë.

Në listat e mësipërme janë të përfshirë editorët që unë ose miqtë e mi që i konsideroj zhvillues të mirë kemi përdorur për një kohë të gjatë dhe jemi të kënaqur me to.

Ka edhe editorë të tjerë të shkëlqyeshëm në botën tonë të madhe. Ju lutem zgjidhni atë që ju pëlqen më shumë.

Zgjedhja e një editori, si çdo mjet tjetër, është individuale dhe varet nga projektet tuaja, zakonet dhe preferencat personale.
